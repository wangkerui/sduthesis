\chapter{逍遥游}
\echapter{Xiao Yao You}

北冥（míng）有鱼，其名为鲲（kūn）。鲲之大，不知其几千里也。化而为鸟，其名为鹏。鹏之背，不知其几千里也；怒而飞，其翼若垂天之云。是鸟也，海运则将徙（xǐ）于南冥。南冥者，天
池也。齐谐者，志怪者也。谐之言曰：“鹏之徙于南冥也，水击三千里，抟（tuán）扶摇而上者九万里，去以六月息者也。”野马也，尘埃也，生物之以息相吹也。天之苍苍，其正色邪(yé)？其远
而无所至极邪？其视下也，亦若是则已矣。且夫水之积也不厚，则其负大舟也无力。覆杯水于坳（ào）堂之上，则芥（jiè）为之舟，置杯焉则胶，水浅而舟大也。风之积也不厚，则其负大翼也
无力。故九万里，则风斯在下矣，而后乃今培风；背负青天，而莫之夭阏（yāo è）者，而后乃今将图南。蜩（tiáo）与学鸠笑之曰：“我决（xuè）起而飞，抢（qiāng）榆枋（fāng），时则不至，
而控于地而已矣，奚以之九万里而南为？”适莽（mǎng）苍者，三餐而反，腹犹果然；适百里者，宿（xiu）舂（chōng）粮；适千里者，三月聚粮。之二虫又何知！

小知（zhì）不及大知(32)，小年不及大年。奚以知其然也？朝（zhāo）菌（jūn）不知晦朔（huì shuò），蟪蛄不知春秋，此小年也。楚之南有冥灵者，以五百岁为春，五百岁为秋；上古有大椿
（chūn）者，以八千岁为春，八千岁为秋，此大年也。而彭祖乃今以久特闻，众人匹之，不亦悲乎!汤之问棘也是已。（汤问棘曰：‘上下四方有极乎？’棘曰:'无极之外复无极也。【注】）穷发
（fà）之北，有冥海者，天池也。有鱼焉，其广数千里，未有知其修者，其名为鲲。有鸟焉，其名为鹏，背若泰山，翼若垂天之云，抟扶摇羊角而上者九万里，绝云气，负青天，然后图南，且适
南冥也。斥鴳（yàn）笑之曰：‘彼且奚适也？我腾跃而上，不过数仞而下，翱翔蓬蒿之间，此亦飞之至也。而彼且奚适也？’”此小大之辩也。

故夫知（zhì）效一官，行比一乡，德合一君，而（néng）征一国者，其自视也亦若此矣。而宋荣子犹然笑之。且举世而誉之而不加劝，举世而非之而不加沮（jǔ)，定乎内外之分，辩乎荣辱之境，
斯已矣。彼其于世，未数（shuò）数（shuò）然也。虽然，犹有未树也。夫列子御风而行，泠（líng）然善也，旬有（yòu）五日而后反。彼于致福者，未数数然也。此虽免乎行，犹有所待者也。
若夫乘天地之正，而御六气之辩，以游无穷者，彼且恶乎待哉？故曰：至人无己，神人无功，圣人无名。

